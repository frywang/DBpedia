AVP:
所处时代=宋代
主要作品=《周元公集》《太极图说》《通书》《爱莲说》
出生日期=1017年
别名=周敦颐
去世时间=1074年
出生地=道州营道人
字号=茂叔
本名=敦实
DESC=周敦颐，字茂叔，号濂溪，道州营道人。原名敦实，避英宗讳改焉。以舅龙图阁学士郑向任，为分宁主簿。有狱久不决，敦颐至，一讯立辨。惊曰：“老吏不如也。”部使者荐之，调南安军司理参军。有囚法不当死，转运使王逵欲深治之。逵，酷悍吏也，众莫敢争，敦颐独与之辩，不听，乃委手版归，将弃官去，曰：“如此尚可仕乎！杀人以媚人，吾不为也。”逵悟，囚得免。
移郴之桂阳令，治绩尤著。郡守李初平贤之，语之曰：“吾欲读书，何如？”敦颐曰：“公老无及矣，请为公言之。”二年果有得。徙知南昌，南昌人皆曰：“是能辨分宁狱者，吾属得所诉矣。”富家大姓、黠吏恶少，惴惴焉不独以得罪于令为忧，而又以污秽善政为耻。历合州判官，事不经手，吏不敢决。虽下之，民不肯从。部使者赵抃惑于谮口，临之甚威，敦颐处之超然。通判虔州，抃守虔，熟视其所为，乃大悟，执其手曰：“吾几失君矣，今而后乃知周茂叔也。”熙宁初，知郴州。用抃及吕公著荐，为广东转运判官，提点刑狱，以冤泽物为己任，刑部不惮劳苦虽瘅疠险远，亦缓视徐按。以疾求知南康军，因家庐山莲花峰下，前有溪，合于江，取营道所居濂溪以名之。抃再镇蜀，将奏用之，未及而卒，年五十七。
